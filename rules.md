Art. 9. Cerințe față de categoria Proiectare și Dezvoltare Web:
a) Proiectul echipei va respecta tematica selectată pentru această categorie – dezvoltarea unui website pentru o afacere mică autohtonă, asociație obștească, sau organizație/instituție publică locală la liberă alegere.
b) Un avantaj vor avea echipele care vor demonstra că afacerea sau organizația selectată și-a exprimat interesul de a i se crea un website și ulterior va fi preluat. Aceasta condiție este opțională.
c) În cadrul acestei categorii pot participa atât elevi din treapta gimnazială cât și liceală.
d) Condiție obligatorie: elevul a început să studieze cursul de „Proiectare și Dezvoltare Web” în cadrul programului școlar și în cadrul proiectului „Tekwill în Fiecare Școală”.
e) Echipele pentru această categorie vor fi constituite din doi elevi și un profesor.
f) Elevii pot forma o echipă doar cu profesorul care le predă cursul de „Proiectare și Dezvoltare Web” în școala în care studiază.
g) Proiectul (websiteul) dezvoltat va corespunde specificațiilor tehnice enumerate în Anexa 2.
h) Pentru crearea website-ului se vor folosi doar limbajele studiate în cadrul cursului: HTML, CSS. Folosirea limbajului JavaScript – „core” este opțională pentru treapta gimnazială, și obligatorie pentru treapta liceală.i) Este acceptată folosirea bibliotecilor și framework-urilor pentru stilizarea și adaptarea contentului la viewport, precum Bootstrap, Jquery etc. Se acceptă și integrarea unor servicii web pentru a da un aspect mai interactiv site-ului web.
j) Nu se acceptă folosirea constructorilor de site-uri ca de exemplu WordPress, Wix etc.
k) Nu se acceptă folosirea framework-urilor JS precum Angular, React, Vue etc.
l) Pentru păstrarea datelor și utilizarea unor servicii back-end se permite doar utilizarea serviciului Firebase, nu se apreciază părțile sistemului realizate în alte tehnologii back- end. Nu se utilizează Python, PHP, NodeJS, Java, C# sau alte limbaje ce nu fac parte din cursul - Proiectarea și Dezvoltarea Web.
m) CATEGORIC se interzice plagiatul.
n) Website-ul creat va conține următorul disclaimer: Acest website a fost realizat în cadrul competiției „Tekwill Junior Ambassadors” organizată de proiectul „Tekwill în Fiecare Școală” și nu reflectă neapărat opinia proiectului.
o) Echipele ce vor concura la categoria WEB, vor participa pentru început la o competiție la nivel regional (Sud, UTA Găgăuzia, Nord, Centru, mun. Chișinău). Iar echipele câștigătoare din fiecare regiune vor concura pentru un loc câștigător la nivel național.
p) Dosarul echipelor (produsele finale și fișierele sursă) vor fi evaluate conform criteriilor de evaluare menționate în Anexa 2.
q) Formularul de înregistrare în concurs va fi completat până pe 26 decembrie 2025:
https://forms.gle/37ws43CsbjZ1tLDp9
r) Dosarul de depunere a proiectului final în concurs va fi prezentat până pe 20 februarie 2026 și va conține:
i. Formular de recepționare a lucrărilor finale completat online de Coordonatorul
echipei. https://forms.gle/EeotNDZ8FQ8ZowXf9
ii. Produsul final și fișierele sursă care demonstrează autenticitatea website-ului creat.

Anexa 2. Proiectul (website-ul) dezvoltat va corespunde specificațiilor tehnice enumerate mai jos:

- Site-ul realizat corespunde vizual misiunii afacerii mici autohtone selectate Site-ul este organizat în mapă separată
- Imaginile/Fișierele de stil/ Fișierele de scripting sunt puse în mapă separată, în folderul-părinte al proiectului
- În elementul meta sunt specificate: cuvintele-cheie ale site-ului, descrierea site-ului pentru a fi ulterior ”vizibil” și motoarelor de căutare
- Site-ul de promovare a unei persoane juridice (afaceri), trebuie să conțină paginile sau componentele de bază: ”About Us”, ”Products / Services”, ”Contact Us”
- Componenta / pagina cu contacte va conține: nr de telefon, email, adresa fizică, o hartă a locului sau a persoanei juridice promovate
- Sistemul de navigare prin site, meniul, este intuitiv, ușor de identificat
- Sistemul de navigare este funcțional
- Sistemul de navigare este prezent în toate paginile site-ului (dacă site-ul are la bază mai multe pagini)
- Site-ul conține legături interne (ancore) – dacă este realizat în baza unei pagini
- Site-ul conține cel puțin o legătură externă
- Scrolling-ul este minimizat și este doar vertical - este realizată cerința de adaptare a conținutului la diferite ecrane. Web site-ul este accesibil pe diferite dispozitive, arată bine și este accesibil și pe dispozitive mobile
- Site-ul arata bine și este prezentat corect în diferite browsere (minimum 2) – compatibilitate Cross-browser
- Sunt realizate referințe spre rețelele de socializare – site-ul trebuie să posede vizibilitate.
- Toate resursele disponibile pe site sunt accesibile și se încarcă fără erori.
- Codul este bine formatat, corespunde normelor și nu este plagiat.
- Nu se accepta constructoare de site-uri (Wix, Wordpress, etc).
- În timpul competiției nu se accepta folosirea unui șablon (cod deja pregătit) a altui site
- Contrastul culorilor text-background de pe site este adecvat – textul este citibil
- Dacă afacerea selectată are deja un logo, atunci acesta va fi prezent pe toate paginile
- Dimensiunea standard a fontului utilizat dă lizibilitate texului
- Au fost utilizate fonturi corespunzătoare, cel mult 2 fonturi folosite în site
- Au fost utilizate corect filtrele de culoare, transformările, gradientele
- Au fost stilizate corect elementele sistemului de navigare
- Stilizarea acoperă culori, font-uri, margini (borders), linii, înălțime, lățime, imagini de fundal
- Imaginile sunt corect integrate, au același format
- Au fost amplasate elementele corect în pagina(ile) site-ului – utilizând și spațierea.
